LIBER 11.

illa mihi sancta est, illius (lona sepulcro
et madefacta meis serta feram lacrimis,

illius ad tumulum fugiam supplexque sedebo
et mea cum muto fata querar cinere.

non feret usque suum te propter flere clientem:
illius ut verbis, sis mihi lenta veto,

ne tibi neglecti mittant mala somnia manes,
maestaque sopitae stet scrcr ante torum,

qualis ab excelsa praeceps delapsa fenestra
veuit ad infernos sanguinolenta lacus.

desino, ne dominae luctus renoventur acerbi:
non ego sum tanti, ploret ut illa semel.

uec lacrimis oculos digna est foedare loquaces:
lena nocet nobis, ipsa puella bonast.

lena necat miserum Phryne furtimque tabellas
occulto portans itque reditque sinu:

saepe, ego cum dominae dulcesa limine duro
agnosco voces, haec negat esse domi:

saepe, ubi nox promissa mihi est, languere puellam

t nuntiat aut aliquas extimuisse minas.

tum morior curis, tum mens mihi perdita fingit,
quisve meam teneat, quot teneatue modis.

tum tibi, lena, precor diras: satis anxia vivas,
moverit e votis pars quotacumque deos. â€™

 

