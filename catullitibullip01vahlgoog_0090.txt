niusa. ῃ

qnare agite optatos enimi coniungite umores.
accipiat coniunx felici foedere divam,
dedatur cupido iam dudum nupta marito.
currite ducentes subtegmina, currite, fusi.
non illam nutrix orienti luce revisens
hesterno collum 'poterit circumdare filo.
currite ducentes subtegmina, currite, fusi.
anxia nec mater discordis maesta puellae
t secubitu caros mittet sperare nepotes
currite ducentes subtegmina, currite, fusi'
talia praefantes quondam felicia Pelei
carmina divino cecinerunt pectore parcae.
praesentes namque ante domos invisere castas
lheroum et sese mortali ostendere coetu
caelicolae nondum spreta pietate solebant.
saepe pater divum templo in fulgente revisens,
annua cum festis venissent sacra diebus,
conspexit terra centum procumbere tauros.
ὓ saepe vagus Liber Parnasi vertice summo
thyiadas effusis euantis crinibus egit,
cum Delphi tota certatim ex urbe ruentes
acciperent laeti divum fumantibus sris.
saepe iu letifero belli certamine Mavors
hant rapidi Tritonis era aut Rhamnusia virgo
armatas hominum est praesens hortatu catervas.
sed postquam tellus scelere est imbuta nefando,
iustitiamque omnes cupida de mente fugarunt,

 

