320 PROPERTII

saepe illam inmundis passa est habitare tenebris,
vilem ieiunae saepe negavit aquam.
Iuppiter, Antiopae nusquam'succurris habenti
ao tot malai corrumpit dura catena manus.
si dens es, tibi turpe tuam servire puellam.
invocet Antiope quem nisi vincta Iovem?
sola tamen, quaecumque aderant in corpore vires,
regales manicas rupit utraque manu.
25 inde Cithaeronis timido pede currit in arces.
nox erat, et sparso triste cubile gelu.
saepe vago Asopi sonitu permota fluentis
credebat dominae poue venire pedes.
et durum Zethum et lacrimis Amphiona mollem
ao experta est stabulis mater abacta suis.
ac veluti, magnos cum ponunt aequora motus,
eurus ubi adverso desinit ire noto,
litore si tacito sonitus rarescit arenae,
sic (cadit inflexo lapsa puella genu)
85 sera, tamen pietas: natis est cognitus error.
digne Iovis natos qui tueare senex,
tu reddis pueris matrem, puerique trahendam
vinxerunt Dircen sub trucis ora bovis.
Antiope, cognosce Iovem: tibi gloria Dirce
so ducitur in multis mortem habitura locis.
prata cruentantur Zetho victorque canebat
paeana Amphion rupe, Aracyntho, tue.
at tu nou meritam parcas vexare Lycinnam:

 

